24-vuotias norjalainen huilisti Astrid Bjelland voitti TFF Young Artist -kilpailun vuonna 2021 ja samana vuonna hän osallistui Koben kansainväliseen huilukilpailuun. Astrid on esiintynyt solistina Skandinaviassa, Saksassa, Espanjassa ja Kiinassa, ja työskennellyt useissa ammattiorkestereissa, muun muassa vuorottelevana äänenjohtajana Tanskan kansallisessa sinfoniaorkesterissa. Astrid valmistelee maisterintutkintoaan Tanskan kuninkaallisessa musiikkiakatemiassa professori Ulla Miilmannin johdolla. Hän on opiskellut myös professori Mario Carolin oppilaana Freiburgin musiikkikorkeakoulussa ja osallistunut Emmanuel Pahudin, Emily Beynonin, Vincent Lucasin ja Robert Langevinin mestarikursseille.