”Huilun rocktähdeksikin” kutsuttu Sébastian Jacot työskentelee tällä hetkellä Gewandhaus-orkesterin äänenjohtajana, ja hän on noussut yhdeksi sukupolvensa suurenmoisimmista huilutaiteilijoista. Jacot on voittanut useita kansainvälisiä huilukilpailuja, kuten Koben kilpailun vuonna 2013, kansainvälisen Carl Nielsen -kilpailun vuonna 2014 ja ARD-musiikkikilpailun vuonna 2015. Jacot on esiintynyt solistina Baijerin yleisradion sinfoniaorkesterin, Münchenin kamariorkesterin, Ingolstadtin Georgialaisen kamariorkesterin, Geneven kamariorkesterin, Kansain filharmonisen orkesterin, Thaimaan filharmonisen orkesterin, Koben kaupungin kamariorkesterin, Saksan Staatsharmonie Mannheimin, Gstaadin Menuhin-akatemian orkesterin ja Osnabruckin teatteriorkesterin kanssa. Hän on työskennellyt myös äänenjohtajana Budapestin festivaaliorkesterissa ja Berliinin filharmonikoissa. Huilunsoiton opettaminen on merkittävä asia hänen elämässään ja vuonna 2020 Jacot aloitti Bremenin taideyliopiston opettajana. Jacot soittaa harvinaisella puisella, vuoden 1999 Haynes-huilulla sekä 14 karaatin Parmenon-huilulla.