Vasta 14-vuotias Fabian Egger on vakiinnuttamassa paikkaansa yhtenä nykypäivän huilutaitureista. Fabian aloitti huilunsoiton viisivuotiaana huilistivanhempiensa johdolla ja jatkoi opintojaan Salzburgin Mozarteumin valmistavissa opinnoissa Britta Bauerin oppilaana. Vuonna 2020 hänet hyväksyttiin Münchenin musiikki- ja teatterikorkeakouluun, ollen nuorin koskaan sisäänotettu opiskelija maineikkaan professori Andrea Lieberknechtin luokalla. Fabian on voittanut palkintoja useissa kansainvälisissä kilpailuissa, kuten Saksan huiluseuran kilpailussa, Sergio Zampetti-kilpailussa, La Côte Flute Festivalin Junior-kilpailussa ja Severino Gazzelloni -kilpailussa. Vuonna 2021 Fabian voitti TFF Young Artist -kilpailun B-sarjan. Hän on esiintynyt solistina muun muassa Salzburgin kamarisolistien, Keski-Saksan kamariorkesterin, Bad Reichenhallin filharmonian ja Geneven kamariorkesterin kanssa. Hänen levytyksiään on soitettu Baijerin yleisradion lähetyksissä. Fabian on kiinnostunut myös säveltämisestä.