Meksikolais-amerikkalainen huilisti ja sopraano Beatriz Macias on nopeasti saavuttanut paikkansa yhtenä monipuolisimmista toimijoista klassisen musiikin kentällä. Beatrizin soittotapa on tunnettu puhuttelevasta kauneudestaan, ja hän aloitti kansainvälisen soolouransa jo varhain, vasta 18-vuotiaana, esiintyessään arvostetussa D.A.R. Constitution Hall -salissa Washington D.C:ssä. Hän on ollut yksi nuorimpia kilpailijoita kansainvälisissä huilukilpailuissa ja vuonna 2008 hänet palkittiin nimikkeellä Yamaha Young Performing Artist. Orkesterimuusikon työ on vienyt häntä orkestereihin ympäri maailman. Vuonna 2014 hänet valittiin huilun äänenjohtajaksi Luxemburgin kamariorkestereissa. Uransa aikana hän on esiintynyt lukuisissa orkestereissa, joita ovat esimerkiksi the Frankfurt Radio Orchestra, Luxembourg Philharmonic, Rotterdam Philharmonic Orchestra, Noord Nederlands Orkest, Dutch National Ballet & Opera Orchestra, Royal Opera House ‘La Monnaie’, Royal Flemish Philharmonic, Flemish Opera Orchestra, Tampere Filharmonia, Suomen kansallisooppera ja -baletti, Birmingham Royal Ballet Orchestra, Qatar Philharmonic, Opera national de Lorraine ja the Houston Symphony. Beatriz on lisäksi aktiivinen solisti ja huilunsoiton opettaja. Hän on perustanut Tampere Flute Festin ja toimii festivaalin taiteellisena johtajana.