Malla Vivolin on Tampereella työskentelevä huilisti ja pedagogi. Hän on erityisen kiinnostunut uudesta musiikista ja sivusoittimin esiintymisestä, ja Uusinta Ensemblen esityksissä näitä onkin kertynyt vaikuttava lista aina bassohuilusta erilaisiin sähköjohtoihin. Vivolin työskentelee Tampere Filharmonian huilun vuorottelevana äänenjohtajana ja valmistelee taiteellista tohtorintutkintoaan Taideyliopiston Sibelius-Akatemiassa. Vivolin soittaa tilaustyönä 2008 Bostonissa valmistuneella Emanuel-huilulla ja Lafin-suukappaleella.