Johanna Kärkkäinen on monipuolinen huilisti ja runoilija. Hän valmistui Sibelius-Akatemiasta musiikin maisteriksi vuonna 2015 opettajanaan Petri Alanko. Kärkkäinen toimii orkesterisoiton ohella kamarimuusikkona, huilunsoitonopettajana sekä solistina, ja on työskennellyt useissa maamme orkestereissa niin sijaisuuksin kuin keikkaluonteisesti. Kärkkäinen järjestää säännöllisesti runoutta ja taidemusiikkia yhdistäviä konserttikokonaisuuksia Suomessa ja ulkomailla. Häneltä on ilmestynyt kaksi runokokoelmaa: Kädet lokakuun harmaan 2017 ja Kultakivi 2020.