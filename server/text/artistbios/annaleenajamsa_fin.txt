Annaleena Jämsä on toiminut huilun äänenjohtajana Tampere Filharmoniassa vuodesta 2009. Aiemmin hän on työskennellyt äänenjohtajana myös Oulu Sinfoniassa ja Kymi Sinfonietassa, sekä vuorottelevana soolohuilistina Oslon filharmonisessa orkesterissa ja Norjan kansallisoopperan orkesterissa. Orkesterimuusikkona hän on avustanut lisäksi useissa suomalaisissa, norjalaisissa ja ruotsalaisissa orkestereissa. Orkesterityönsä rinnalla hän on kansainvälisesti konsertoivan Oslo Kammerakademi -yhtyeen jäsen ja on toiminut myös huilunsoiton tuntiopettajana Tampereen Musiikkiakatemiassa (TAMK). Annaleena Jämsä voitti Lahden valtakunnallisen puhallinkilpailun huilusarjan vuonna 2003 ja hänet palkittiin myös koko kilpailun parhaana puupuhaltajana. Crusell-huilukilpailussa vuonna 2001 hänelle myönnettiin Pro Musica -stipendi. Jämsä on esiintynyt solistina mm. Oulu Sinfonian, Kemin ja Mikkelin kaupunginorkestereiden, Kaartin soittokunnan sekä Tampere Filharmonian kanssa. Jämsä suoritti ammattiopintonsa Sibelius-Akatemiassa Liisa Ruohon ja Ilpo Mansneruksen oppilaana.